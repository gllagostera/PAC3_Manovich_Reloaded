# PAC3: Visionant el futur amb les ulleres de Manovich 

### Re-descobrint la hibridació moderna.

Autora: Gisela Llagostera Blasco 

Data: 15/05/2022

## Plantejament 
El sector audiovisual viu una important transformació constant tant en l'oferta com en el consum. A mitjans de la dècada dels noranta, assistim a una transformació fonamental en la cultura de la imatge en moviment. Els mitjans de comunicació per separat (pel·lícules cinematogràfiques, gràfics, fotografia, animació, animació 3D per ordinador i la tipografia) comencen a combinar-se de mil maneres. D'aquesta manera, finalitzant la dècada, el mitjà "pur" de les imatges en moviment es torna una excepció i els mitjans híbrids, la norma.

La hibridació de mitjans més comuna és la que combina cine i videojocs, ja sigui perquè un videojoc inclou una narrativa i cinemàtica pròpia de l'àmbit cinematogràfic o perquè una pel·lícula inclogui elements interactius que estan dirigits a l'espectador perquè formi part d'una experiència interactiva. Així i tot, també existeix la combinació de televisió i xarxes socials per a connectar els usuaris digitals i televidents, la combinació del cine a televisió o la combinació entre ràdio i televisió.

Segons Manovich, la hibridació es presenta de dues maneres, una invisible i l'altra visible. La fusió d'elements correspon amb la manera invisible i està lligada principalment als primers anys dels noranta, on els efectes especials eren espectaculars i intentaven fusionar-se amb l'entorn gràfic per a imitar a la realitat. A finals d'aquesta època, Manovich observa una emergència de quelcom diferent, "una estètica nova que va més enllà de l'efecte", on els retocs sobre el material no són del tot invisibles, sinó més aviat visibles, juxtaposats.


## Hibridació en consoles Nintendo 
Anem a tractar un dels casos d'hibridació moderna en una de les famoses empreses internacionals de l'entreteniment interactiu: **Nintendo**.

Un dels casos més emblemàtics de l'empresa Nintendo el trobem en la sisena consola, un dels dispositius més petits d'aquesta, la famosa **Nintendo WII**, la qual va superar rècords de vendes i durant diversos mesos es va enfrontar a un inesperat desabastament.

<p align="center"><img src="https://upload.wikimedia.org/wikipedia/commons/8/83/Wii_console.png" alt="Imatge extreta de la Wikipedia" width="500"/>

Nintendo WII, la successora de la GameCube, va aportar una nova forma de jugar a l'usuari. Aquesta tenia l'especial característica de ser compatible amb el *software* de la GameCube i poder utilitzar els seus controladors, targetes de memòria i, fins i tot, connectar un Game Boy Advance amb el *link cable* quan era necessari.

Amb aquesta consola van buscar un altre tipus d'experiència per a jugar i inclús treure profit als comandaments a distància, implementant el videojoc amb una nova forma de fer exercici físic. Entre els accessoris que potenciaven la part *fitness* de la plataforma i ajudaven a obtenir una millor experiència trobem: el rifle d'assalt, sabre làser, volant, guants de boxa, raquetes, peses, banda de mans lliures per al Wiimote, bat de beisbol i la Wii Fit.

Un altre cas d'hibridació més recent en la mateixa empresa, es troba en la nova consola híbrida de la família Switch: la **Nintendo Swithc Oled**.
  
<p align="center"><img src="https://www.backmarket.es/cdn-cgi/image/format=auto,quality=75,width=640/https://d1eh9yux7w8iql.cloudfront.net/product_images/None_f46f910f-110d-4f1c-825d-9009c4ebc7b2.jpg" alt="Imatge extreta de Back Market" width="500"/> 

Aquesta consola es va començar a vendre com un equip de sobretaula que et pots emportar al carrer i ha acabat sent una consola portàtil que pots connectar a la televisió. Amb tanta hibridació, ja és gairebé impossible diferenciar la frontera entre un equip de sobretaula i un portàtil.

## Hibridació en APP Snapchat

Un altre cas d'hibridació moderna el trobem en la famosa APP: **Snapchat**. 
 
<p align="center"><img src="https://upload.wikimedia.org/wikipedia/zh/thumb/c/c4/Snapchat_logo.svg/1200px-Snapchat_logo.svg.png" alt="Imatge extreta de la Wikipedia" width="400"/>

Aquesta aplicació mòbil per a dispositius Android i iOS desenvolupada per l'empresa pública Snap i dirigida pel cofundador Evan Spiegel, va canviar la forma de la comunicació en línia, on totes les xarxes socials es basaven en l'escriptori, publicant estats, tweets, fotografies, i tot això, registrat en línia per a poder veure-ho sempre i comenta-ho. Snapchat va implementar una nova forma de comunicació instantània i efímera, on pots enviar una fotografia, vídeo o missatge, i aquest estarà disponible per al receptor un breu període de temps, abans que es torni inaccessible per sempre. Aquesta naturalesa temporal o efímera de l'aplicació es va dissenyar originalment per fomentar un flux d'interacció més natural.

Principalment, Snapchat s'utilitza per a la seva capacitat d'agregar filtres i lents basades en **realitat augmentada** a les instantànies, i mostrar la seva ubicació en viu en un mapa mundial. A part d'aquesta característica, Snapchat actualment ja permet enviar vídeos, xats en viu, missatges, creació d'avatars de Bitmoji amb forma de caricatura i compartir *històries* cronològiques, les quals es transmeten a tots els seguidors i desapareixen en un marge de 24h. Inclús compta amb una àrea designada de *Descobriment*, on es mostra contingut de format breu dels principals editors com Buzzfeed, a més a més de poder emmagatzemar medis en una àrea privada amb opció de descàrrega.

## Webgrafía
* *Comprender los medios híbridos* - [consulta: 11/05/2022]. Disponible a: http://fba.unlp.edu.ar/lenguajemm/?wpfb_dl=63 
* *Remediación, multimedia e hibridación de los medios* - [consulta: 11/05/2022]. Disponible a: http://multimedia.uoc.edu/blogs/fem/es/remediacio-multimedia-i-hibridacio-dels-mitjans/
* *Hipermediaciones* - [consulta: 11/05/2022]. Disponible a: https://hipermediaciones.com/2013/11/13/los-medios-al-gobierno-el-software-al-poder-leyendo-a-manovich-ii/  
* *Nintendo Switch es ahora más portátil que nunca* - [consulta: 12/05/2022]. Disponible a: https://www.nintenderos.com/2021/07/articulo-nintendo-switch-es-ahora-mas-portatil-que-nunca/
* *Nintendo Swithc oled, la nueva consola híbrida de la familia Switch * - [consulta: 12/05/2022]. Disponible a: https://www.allcitycanvas.com/nintendo-switch-oled-la-nueva-consola-hibrida-de-la-familia-switch/ 
* *Nintendo Wii: 10 datos sobre la consola a 15 años de su lanzamiento* - [consulta: 13/05/2022]. Disponible a: https://codigoespagueti.com/noticias/videojuegos/nintendo-wii-10-datos-sobre-consola-15-anos-su-lanzamiento/
* *La hibridación de las redes sociales* - [consulta: 13/05/2022]. Disponible a: https://miquelpellicer.com/amp/2016/08/hibridacion-redes-sociales-snapchat-instagram-facebook/ 
* *¿Qué és Snapchat, cómo funciona y para qué sirve?* - [consulta: 13/05/2022]. Disponible a: https://www.pocket-lint.com/es-es/aplicaciones/noticias/snapchat/131313-que-es-snapchat-como-funciona-y-para-que-sirve
* *Hibridación de contenidos y pantallas* - [consulta: 14/05/2022]. Disponible a: http://www.gabinetecomunicacionyeducacion.com/sites/default/files/field/adjuntos/hibridacion_de_contenidos_y_pantallas._tendencias_del_consumo_de_contenidos_audiovisuales_e_interactivos_en_espana.pdf
